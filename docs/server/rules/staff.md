---
outline: deep
---

# <span style="color: #0088CC">Regulament staff</span>

## <span style="color: #0088CC">CAP 1. Functia administrativa</span>
### <span style="color: #0088CC">1.1 Descriere</span>

Funcția administrativă pe care o dețineți reprezintă un privilegiu ce vă oferă oportunitatea de a contribui activ la dezvoltarea și îmbunătățirea serverului.

Acest privilegiu nu constituie un drept și poate fi revocat în orice moment, în funcție de necesitățile și regulile stabilite.

### <span style="color: #0088CC">1.2 Folosirea acceselor</span>

Accesul care vă este oferit trebuie utilizat exclusiv în scopuri administrative și nu pentru interese personale. Folosirea informațiilor în scopuri proprii este strict interzisă, deoarece poate afecta negativ experiența celorlalți jucători.

### <span style="color: #0088CC">1.3 Comportament</span>

Solicităm un comportament calm, echilibrat și o atitudine respectuoasă față de toți jucătorii. În calitate de membri ai echipei administrative, reprezentați un model de conduită pentru comunitate, iar acțiunile și atitudinea voastră influențează direct atmosfera de pe server.

Felul în care membrii staff-ului interacționează cu jucătorii constituie un aspect esențial al imaginii și reputației serverului. Prin profesionalism, imparțialitate și respect, contribuiți la crearea unui mediu plăcut, echilibrat și atractiv pentru toți jucatorii.

### <span style="color: #0088CC">1.4 Comenzi administrative / Web</span>

Lista comenzilor disponibile în joc poate fi vizualizată utilizând comanda /ah. Vă încurajăm să vă familiarizați cu acestea pentru a putea gestiona eficient diverse situații din cadrul serverului.

Începând cu rangul Admin 2, veți avea acces, prin intermediul site-ului, la profilele altor jucători. Acest acces trebuie utilizat exclusiv în scopuri administrative, respectând confidențialitatea și regulile serverului.

### <span style="color: #0088CC">1.5 Conflicte de interese</span>

Nu acceptăm ca un membru al echipei staff să dețină o funcție administrativă pe un alt server FiveM/RAGE:MP, considerând acest lucru un conflict de interese. Implicarea simultană în mai multe comunități poate afecta obiectivitatea, loialitatea și eficiența în gestionarea serverului nostru.

Pentru a deține o funcție administrativă pe serverul B-Zone, este necesar să renunțați la orice poziție de conducere sau administrare pe alte comunități, de asemenea vă este interzis să vă jucați pe alte cominități odată ce dețineți o funcție administrativă aici. Prioritatea trebuie să fie dedicarea totală pentru dezvoltarea și buna funcționare a serverului nostru.

### <span style="color: #0088CC">1.6 Gradele administrative</span>
Mai jos aveți cerințele minime pentru a fi eligibil pentru un **UP** la un anumit grad administrativ:  

- **0 sancțiuni active** în momentul evidenței (fără Admin Warn). Durata de ștergere a unui warn este de **28 de zile calendaristice**.
- **Maxim un raport pe GALBEN** în ultimele 2 evidențe.
- Implicare activă în **tickete mai complexe de RP** (tickete pe Discord).
- **Calitate ridicată a RP-urilor** pe care le generați pe server.
- **Activitate pe server** în ceea ce privește evenimentele, cu minim **1 eveniment / evidență**.

### <span style="color: #0088CC">1.7 Sanctiuni staff</span>
În cazul în care un membru staff încalcă o regulă din Regulamentul serverului, acesta nu va fi sancționat cu punish, warn sau ban, ci va fi anunțat un Supervizor sau un Head-Admin. Sancțiunea aplicată va fi determinată în funcție de gravitatea faptei și poate afecta funcția de staff a acestuia.

În cazul în care un membru staff încalcă o regulă din Regulamentul staff, acesta va fi sancționat la funcția de staff, iar măsura luată va depinde de gravitatea faptei.

Sanctiunile staff warn durează 28 de zile, după care vor fi șterse automat. Acestea pot fi vizualizate în evidentele staff, pentru transparență și urmărirea comportamentului administrativ.
### <span style="color: #0088CC">1.8 Inactivitati si invoiri</span>
Inactivitățile se anunță pe canalul Staff Area > #inactivitati, pentru a ține echipa informată despre absențele sau perioadele în care un membru staff nu va fi activ.

În cazul în care nu puteți ajunge la o ședință staff, este important să anunțați pe canalul Staff Area > #invoiri, astfel încât ceilalți membri să știe că nu veți putea participa și să poată organiza ședința în consecință.
	

## <span style="color: #0088CC">CAP 2. Securitatea contului</span>

Conturile voastre beneficiază de acces la informații sensibile și comenzi administrative esențiale, motiv pentru care securitatea acestora trebuie să fie o prioritate absolută.

Pentru a vă proteja contul, vă recomandăm să utilizați o adresă de e-mail securizată, o parolă complexă și unică, precum și să evitați autentificarea pe dispozitive care nu vă aparțin. De asemenea, nu împărtășiți datele de conectare cu alte persoane, indiferent de circumstanțe.

Dacă vă schimbați dispozitivul, serverul va bloca accesul la comenzile administrative din joc ca măsură de securitate. Pentru a debloca accesul, va trebui să contactați un Supervizor, Developer sau Fondator.

## <span style="color: #0088CC">CAP 3. Abordarea ticketelor</span>
### <span style="color: #0088CC">3.1 Corectitudinea informatiilor oferite</span>

Informațiile pe care le furnizați trebuie să fie corecte, complete și clare, astfel încât jucătorii să poată beneficia de suport precis și eficient. Dacă nu sunteți siguri de un răspuns, este recomandat să solicitați asistență din partea unui coleg, evitând astfel dezinformarea.

În situațiile în care apar informații contradictorii între membrii staff, vă rugăm să contactați un Supervizor sau un Head-Admin pentru clarificări. Astfel, ne asigurăm că toți administratorii oferă răspunsuri unitare și conforme cu regulile serverului.

### <span style="color: #0088CC">3.2 Solutionarea ticketelor</span>

Soluționarea ticketelor trebuie să fie eficientă, rapidă și profesionistă, asigurându-ne că jucătorii primesc suportul necesar într-un timp cât mai scurt.

Scopul nostru este ca fiecare jucător să aibă o experiență plăcută pe server, fără întârzieri sau frustrări cauzate de probleme nerezolvate. Printr-o gestionare promptă și corectă a cererilor, contribuim la menținerea unei comunități active și bine organizate.

## <span style="color: #0088CC">CAP 4. Tipuri de tickete</span>

Fiecare ticket este unic și necesită o abordare personalizată, în funcție de situația specifică și de nevoile jucătorului. Nu există o soluție universală, iar flexibilitatea în gândire este esențială pentru a oferi suport eficient.

Pe măsură ce acumulați experiență, veți deveni mai rapizi și mai eficienți în soluționarea tichetelor, dezvoltând abilități de comunicare și luare a deciziilor. Răbdarea, atenția la detalii și dorința de a ajuta sunt elemente-cheie pentru a oferi un suport de calitate.

### <span style="color: #0088CC">4.1. Tickete in joc</span>

#### <span style="color: #0088CC">4.1.1 Pași de urmat pentru soluționarea tichetelor în joc care pot fi rezolvate direct:</span>

1. **Preluarea ticketului** - Înainte de a prelua un ticket, este esențial să vă asigurați că ticketul are un titlu clar și o descriere concretă a problemei.
2. **Identificarea problemei** – Ascultați cu atenție jucătorul și analizați situația pentru a înțelege exact ce problemă întâmpină.  
3. **Rezolvarea problemei** – Aplicați soluția adecvată cât mai rapid și eficient, respectând regulile serverului.  
4. **Întrebarea jucătorului dacă mai are nevoie de ajutor** – Asigurați-vă că problema a fost complet rezolvată și întrebați dacă mai există alte nelămuriri.  
5. **Încheierea ticketului** – După confirmarea jucătorului, marcați ticketul ca rezolvat și continuați cu următorul.  

#### <span style="color: #0088CC">4.1.2 Reguli speciale pentru anumite tipuri de tickete:</span>
  
- **Tickete de revive:** Aveți permisiunea să acordați **revive** doar dacă **nu sunt medici on-duty**.  

Respectarea acestor reguli contribuie la menținerea unui echilibru în gameplay și la asigurarea unei experiențe corecte pentru toți jucătorii.

### <span style="color: #0088CC">4.2 Tickete in joc cu dovezi</span>

#### <span style="color: #0088CC">4.2.1 Pași de urmat pentru soluționarea tichetelor în joc ce necesită rezolvare pe Discord (cu prezentarea de dovezi):</span>

1. **Identificarea problemei** – Ascultați reclamația și analizați detaliile furnizate pentru a înțelege situația.  
2. **Solicitarea dovezilor reclamantului** – Cereți jucătorului care a deschis ticketul să furnizeze dovezile necesare (capturi de ecran, filmări etc.).  
3. **Chemarea părții reclamate pe Discord** – Invitați persoana acuzată să se alăture unui canal de **Support** pe Discordul serverului pentru a discuta situația.  
4. **Solicitarea dovezilor reclamatului** – Solicitați și jucătorului acuzat să prezinte dovezile sale (dacă este cazul).  
5. **Explicarea încălcărilor de regulament** – Clarificați fiecare încălcare a regulamentului, oferind exemple și explicând de ce comportamentul respectiv este nepermis.  
6. **Acordarea sancțiunilor** – După evaluarea dovezilor și a circumstanțelor, aplicați sancțiunile corespunzătoare (avertismente, mute, ban etc.).  
7. **Închiderea ticketului** – După acordarea sancțiunii, asigurați-vă că jucătorii au înțeles motivele sancțiunii și închideți ticketul.  

#### <span style="color: #0088CC">4.2.2 Obligații suplimentare:</span>
- Pe toată durata ticketului, aveți **obligația de a înregistra o filmare** a conversației și a procesului de soluționare a disputei, pentru a asigura transparența și corectitudinea procesului.  
- **Asigurați-vă că fiecare jucător** primește o **explicație clară** referitoare la greșelile comise, astfel încât să înțeleagă ce anume a fost incorect și cum să evite repetarea acestora pe viitor.

### <span style="color: #0088CC">4.3 Tickete pe discord</span>

#### <span style="color: #0088CC">4.3.1 Intrebari</span>

La întrebări, poate răspunde oricare membru al staff-ului, atâta timp cât dispune de informațiile necesare și cunoștințele pentru a oferi un răspuns corect și util. Este esențial ca fiecare membru al echipei să fie bine informat și să aplice aceleași standarduri pentru a menține consistența și claritatea răspunsurilor oferite jucătorilor.

De asemenea, evitați răspunsurile repetitive sau spam de mesaje. În schimb, încercați să oferiți răspunsuri clare și concise printr-un singur mesaj. Astfel, veți contribui la o comunicare mai eficientă și mai profesionistă.

Notă importantă: Încercați să evitați să vă suprapuneți la ticketele de pe Discord.

#### <span style="color: #0088CC">4.3.2 Reclamatii jucatori</span>
Pentru reclamațiile jucătorilor, la aceste ticheturi vor răspunde exclusiv Adminii 2+. Aceștia au experiența și autoritatea necesare pentru a gestiona astfel de situații, asigurându-se că toate reclamațiile sunt tratate corect și în conformitate cu regulamentele serverului.

Notă importantă: Încercați să evitați să vă suprapuneți la ticketele de pe Discord. În cazul în care aveți nevoie de un admin superior pentru a rezolva o problemă sau pentru asistență suplimentară, puteți solicita ajutorul printr-un tag [@Head-Admin, @Senior-Admin]. Astfel, asigurăm un flux de lucru ordonat și eficient.

#### <span style="color: #0088CC">4.3.3 Reclamatii staff si Cereri unban</span>

Este important să verificați în mod constant ticketele de pe Discord pentru a urmări jucătorii sancționați de voi sau pentru a observa dacă există reclamații deschise. În acest caz, postarea dovezilor și explicațiilor este esențială pentru clarificarea situației și transparență.

Pentru aceste tipuri de tickete, vor răspunde doar Adminii 3+, care au autoritatea și experiența necesare pentru a gestiona astfel de cazuri. Aceștia vor analiza dovezile, vor oferi explicațiile corespunzătoare și vor lua măsurile necesare în funcție de circumstanțe.

## <span style="color: #0088CC">CAP 5. Sanctiuni si dovezi</span>

Pentru orice sancțiune oferită, aveți obligația de a păstra cel puțin 7 zile o dovadă a acesteia. Aceasta asigură transparența procesului și permite o verificare ulterioară, în cazul în care este necesar.

Jucătorii au termen de 72 de ore pentru a deschide o plângere dacă consideră că au fost sancționați greșit. Este important să le oferiți toate informațiile relevante și dovezile pentru a susține decizia luată.

<div class="info-box">
    <strong>Regulamentul STAFF a fost modificat de către <span class="button-p-hobby">Pant1limon[7]</span> si <span class="button-p-hobby">Livius[25]</span> si acceptat de catre <span class="button-r-job">Roho[1].</span></strong>
    <p>Asigurați-vă că ați citit și respectati noile modificări pentru a evita eventualele sancțiuni și pentru a fi la curent cu regulile actualizate.</p>
</div>